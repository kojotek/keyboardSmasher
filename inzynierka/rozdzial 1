1.1. Cechy charakterystyczne gry komputerowej

Jako najogólniejszą definicję gry komputerowej można przyjąć stwierdzenie "Grą komputerową nazywamy każdy program komputerowy stworzony dla celów rozrywkowych, angażujący użytkownika w rozwiązywanie różnego rodzaju zadań". Uściślanie tej definicji w wielu przypadkach doprowadza do zawężenia jej do różnych podgrup i gatunków gier komputerowych, z czego wynika trudność zdefiniowania jednoznacznaj listy cech charakterystycznych. Stosując jednak pewne uogólnienia, można podać kilka kluczowych i powszechnych składowych gier.
- Gry są w swej naturze interaktywne, zatem konieczna jest obsługa urządzenia wejścia - gracz przekazuje programowi komendy za pomocą standardowych urządzeń wejściowych, takich jak mysz i klawiatura, lub urządzeń dedykowanych grom komputerowym, np. drążków, joypadów. Niektóre gry (szczególnie konsolowe) jako urządzenia wejścia wykorzystują kamery, mikrofony, lub tzw. kontrolery ruchowe.
- W większości przypadków gry komunikują się z użytkownikiem za pomocą warstwy wizualnej. Istnieją jednak produkcje, które pozbawione są jakichkolwiek elementów graficznych, wymuszając u gracza posługiwanie się zmysłem słuchu.
- Granicą, która oddziela gry od interaktywnej sztuki jest element wyzwania. Mogą to być zagadki logiczne, sekwencje zręcznościowe wymagające refleksu lub zadania zmuszające gracza planowania i strategicznego myślenia.
- System motywacyjny - skutkiem realizacji wytyczonych zadań jest, w zależności od wyniku, adekwatna kara lub nagroda.
- Obecność sztucznego środowiska, czyli tzw. świata gry. W zależności od skali gry może być to całkowicie fikcyjne miejsce, np. miasto, kraina geograficzna, lub bardzo niewielkie środowisko, takie jak szachownica czy stół bilardowy.

___podaję wypowiedzi___ osób zawodowo zajmujących się projektowaniem gier. Katie Salen i Eric Zimmerman napisali w swojej książce "Rules of Play", "gra to system, w którym gracze angażują się na zdefiniowanych zasadach w sztucznie stworzony konfilkt, kończący się wymiernym wynikiem". <potrzebne źródło>
Sid Meier (serie Civilization, Pirates, Railroads) podaje uogólnioną definicję wg. której gry to "ciąg znaczących wyborów" (wg. innych źródeł "ciąg interesujących wyborów"). Z kolei Andrew Rollings i Ernest Adams w książce "Andrew Rollings and Ernest Adams on Game Design" określają gry jako "jeden lub więcej luźno połączonych ciągów wyzwań w zasymulowanym środowisku".
Ludyczną naturę gier objaśnia Raph Koster w książce "Thoery of Fun in Game Design". Autor przedstawia gry komputerowe jako zestawy powiązanych ze sobą wzorców, których gracz odruchowo poszukuje i od opanowania których zależy sukces w grze. Dzięki ludzkiej zdolności do poszukiwania analogii między sytuacjami i uczenia się reagowania na dane wzorce gracz uczy się poruszania w świcie gier.

<zdjęcia postaci z gier skaczących nad przepaściami>
podpis: jeden ze standardowych wzorców w grach platformowych - przerwy między platformami. Porażka po wpadnięciu w dół uczy gracza, że poprawną reakcją na ten wzorzec jest skok nad przepaścią, lub poszukanie innej drogi.

Według Kostera postęp rozgrywki jest ściśle związany z rozwojem występujących w grze wzorców. Poprawne przyporządkowywanie nowych sytuacji do znanych już wzorców i opanowywanie ich ma wywoływać u gracza poczucie satysfakcji. Dobrze opanowany wzorzec przestaje być wyzwaniem i jeżeli nie ewoluuje, zaczyna wywoływać znużenie. Z drugiej strony, zbyt szybka ewolucja wzorca powoduje, że użytkownik przestaje widzieć zależności między sytuacjami. Nauka nie przynosi wtedy oczekiwanych rezultatów a gracz odczuwa frustrację.

1.2. Założenia gier rytmicznych i muzycznych

Zarówno w grach muzycznych jak i rytmicznych jednym z najistotniejszych elementów rozgrywki są reakcje gracza na zachowania warstwy dźwiękowej programu. Różnica między tymi dwoma gatunkami leży w nacisku położonym na różne cechy utworów tła. Należy przy tym pamiętać, że wiele gier łączy w sobie cechy obu tych gatunków i zwyczajowo obie nazwy używane są zamiennie, a rozgraniczenie następuje praktycznie tylko przy próbie dokładnego zaklasyfikowania produkcji do podgatunku.
Gry muzyczne zazwyczaj wynagradzają gracza za dobrą znajomość utworu muzycznego, umiejętnośc reagowania na mocniejsze akcenty czy zmiany melodii. Nierzadko gry takie wymagają dodatkowych akcesoriów w postaci mikrofonów lub kontrolerów imitujących intrumenty muzyczne (seria Guitar Hero).
W grach rytmicznych mniej ważna jest znajomość utworu, bardziej natomiast liczy się wyczucie rytmu i umiejętność wykonywania przedstawionych zadań synchronicznie z taktami tła muzycznego. Aby osignąć w grze sukces, gracz musi przywiązywać uwagę przede wszystkim do ścieżki perkusyjnej (Elite Beat Agents).

1.3. Gry platformowe

Gry platformowe (platformery) są podgatunkiem gier zręcznościowych. Charakteryzują się zazwyczaj dwuwymiarową grafiką, horyzontalną budową poziomów, obecnością statycznych i ruchomych platform oraz obiektów, za kontakt z którymi gracz może zostać ukarany (np. utratą punktów, powrotem na początek poziomu) lub wynagrodzony (ułtawieniami w grze, punktami). Podstawową i najważniejszą umiejętnością bohatera gry platformowej jest skok pozwalający omijać przeszkody. Zależnie od produkcji, może przyjmować on różne formy i rozwinięcia (wielokrotny skok, szybowanie) i służyć różnym celom (unikanie przeszkód, eliminowanie przeciwników). Celem każdego poziomu gry jest zazwyczaj dotarcie do określonego miejsca, gdzie nastęuje ocena dokonań gracza i przeniesienie na następny poziom gry.

1.4. Przykłady gier muzycznych i rytmicznych
Guitar Hero - konsolowa gra będąca w założeniu symulatorem gry na gitarze. Wymaga dedykowanego kontrolera imitującego gitarę elektryczną, wyposażonego w pięć przycisków osadzonych na gryfie i jeden przycisk na korpusie. Zadaniem gracza jest śledzenie różnokolorowych znaczników przesuwających się po ekranie w rytm utworu muzycznego i naciskanie przycisków o odpowiadającej im barwie. Powstało wiele dodatków rozszerzających podstawowe funkcjonalności gry o obsługę kolejnych instrumentów i możliwość gry wieloosobowej.

<ilustracja>

Elite Beat Agents - gra rytmiczna wykorzystująca dotykowy ekran konsoli Nintendo DS. Gracz zdobywa punkty poprzez stukanie rysikiem w wyszczególnione elementy na ekranie dotykowym w rytm utworu muzycznego. Warunkiem sukcesu jest zachowanie odpowiedniej kolejności i rytmu. Zbyt duża ilość pominiętych punktów skutkuje porażką i koniecznością rozpoczęcia poziomu od nowa. Wraz z postępem gry zwiększa się ilość i częstotliwość pojawiania się punktów, spada natomiast czas dany graczowi na reakcję.

<ilustracja>

Rayman Legends - jest przede wszystkim grą zręcznościową, zawiera jednak zestaw poziomów, których budowa i oprawa graficzna jest ściśle związana z brzmieniem utworów odtwarzanych w tle. Ukończenie poziomów muzycznych wymaga od gracza poprawnego reagowania na wyszczególnione fragmenty utworów, na przykład wykonywanie akcji skoku przy dźwięku konkretnego instrumentu lub akcji ataku przy dźwięku talerza perkusyjnego.